---
ID: 67
post_title: Har du hackat ditt CV?
author: alex
post_excerpt: ""
layout: post
permalink: >
  https://alexander.ninja/har-du-hackat-ditt-cv/
published: true
post_date: 2018-02-01 12:00:29
---
<a href="https://alexander.ninja/wp-content/uploads/har-du-hackat-ditt-cv/hackatcvfront.jpg"><img class="alignnone size-large wp-image-72" src="https://alexander.ninja/wp-content/uploads/har-du-hackat-ditt-cv/hackatcvfront-1024x722.jpg" alt="" width="700" height="494" /></a>

När man googlar på hur man skriver CV så säger många att man ska sälja in sig själv. Så hur gör man det då?

Vi blir dagligen utsatta för liknande knep som du ska få läsa om nedan. Så varför ska inte du också göra det? Du är produkten och arbetsgivaren är kunden. Kunden köper din (fri)tid. Skapar du en produkt utan att förstå vad dina kunder vill ha så kommer resultatet bli dåligt. Samma gäller för ditt CV.

<strong>Steg 1 </strong>– Bestäm dig för vilken typ av jobb du söker.

<strong>Steg 2</strong> – Surfa in på <a href="http://www.arbetsformedlingen.se/For-arbetssokande/Lediga-jobb.html">AMS</a>, <a href="http://www.monster.se/">Monster</a>, <a href="http://jobb.blocket.se/">Blocket jobb</a>, <a href="http://www.metrojobb.se/">Metro jobb</a>, <a href="http://vakanser.se/">Vakanser</a> eller valfri jobbsajt.

<strong>Steg 3</strong> – Hitta alla jobb som du är intresserad av och kopiera innehållet i annonsen i ett Word-dokument eller Notepad. Hitta 15-20 annonser, men gärna fler.

<a href="https://alexander.ninja/wp-content/uploads/har-du-hackat-ditt-cv/cv1.png"><img class="alignnone size-full wp-image-68" src="https://alexander.ninja/wp-content/uploads/har-du-hackat-ditt-cv/cv1.png" alt="" width="883" height="625" /></a>

<a href="https://alexander.ninja/wp-content/uploads/har-du-hackat-ditt-cv/cv2.png"><img class="alignnone size-large wp-image-69" src="https://alexander.ninja/wp-content/uploads/har-du-hackat-ditt-cv/cv2-1024x579.png" alt="" width="700" height="396" /></a>

<strong>Så vem blir kallad på intervju eller headhuntad nuförtiden?</strong>

Rätta mig om jag har fel, men det är väl ingen som vill ha CVn i pappersformat längre? Förutom fördelen med att det går snabbare och smidigare, så är det även lättare för en arbetsgivare att hitta dig i kandidatdjungeln om ditt CV är digitalt.

Nuförtiden så använder sig många rekryterare av mjukvaror och tjänster som skannar av nätet efter specifika nyckelord och tar fram lämpliga kandidater. Så även om ditt CV är väldigt bra och fint skrivet så kommer det inte bli hittat om det saknar sökorden.

<strong>Steg 4</strong> – Ta nu ditt dokument där du klistrat in alla annonser. Klistra över all text till valfri tjänst som analyserar sökord. Det finns flera gratis på nätet och man kan googla fram dessa på <em>keyword density analyzer. </em>Till exempel finns det <a href="http://tools.seobook.com/general/keyword-density/">Seobook</a>som kan analysera texten åt dig. Jag har lagt upp en egen variant som fungerar och den hittar du <a href="http://goo.gl/zN0Hg2">här</a>. Du får testa dig fram vilken som funkar bäst för dig.

<strong>Steg 5</strong> – Kör analysen.

<strong>Hitta nyckelorden</strong>

<strong>Steg 6</strong> – Hitta vanligt förekommande ord i ordanalysen.

<strong>Steg 7</strong> – Kopiera och spara undan dessa nyckelord i ett separat dokument.

För jobb som <em>kundtjänstmedarbetare </em>kan det se ut så här:

<a href="https://alexander.ninja/wp-content/uploads/har-du-hackat-ditt-cv/cv3.png"><img class="alignnone size-full wp-image-70" src="https://alexander.ninja/wp-content/uploads/har-du-hackat-ditt-cv/cv3.png" alt="" width="895" height="967" /></a>

För jobb inom <em>frontend </em>kan det se ut så här:

<a href="https://alexander.ninja/wp-content/uploads/har-du-hackat-ditt-cv/cv4.png"><img class="alignnone size-large wp-image-71" src="https://alexander.ninja/wp-content/uploads/har-du-hackat-ditt-cv/cv4-1024x683.png" alt="" width="700" height="467" /></a>

<strong>Dags att skriva CV</strong>

<strong>Steg 8 – </strong>Hitta en bra mall att bygga ditt CV på. Kanske du redan har en. Har du inget och vill hitta riktigt snygga mallar kan surfa in på <a href="http://goo.gl/raeztW">Graphicriver</a> och <a href="http://goo.gl/oYlD5S">Creativemarket</a>. När du har din mall ska du börja bygga ditt CV runt sökorden du fick fram i <em>steg 7</em>.

Försök att återanvänd sökorden så mycket som möjligt i både ditt personliga brev och CV. Lista dessa sökord inbakade i meningar eller punktlistor.

Använd termer som till exempel ”erfarenhet av” eller ”kunskaper inom”. Det kan ge ett intryck av att du är kvalificerad även fast du bara tagit en liten kurs i ämnet. Om du känner dig bekväm inom ämnet och kan prata för dig om det – lista det. Det behöver inte vara saker du gjort på en arbetsplats. Det kan vara saker du lärt dig på egen hand och tid. Ljug inte (!), men underskatta inte dig själv heller.

Känner du att du saknar en kompetens? Surfa in på <a href="http://www.khanacademy.org/">Khan Academy</a>, <a href="http://www.udemy.com/">Udemy</a>, <a href="http://www.coursera.org/">Coursera</a>, <a href="http://www.youtube.com/">Youtube</a>, biblioteket, hoppa på en <a href="http://www.antagning.se/se/start">distanskurs</a> eller läs en <a href="http://www.adlibris.com/se/bok/the-art-of-war-9781590302255">bok</a>. Läs på ordentligt och lista det på ditt CV! Du ska sälja in dig själv, men ljug inte. Överskatta inte dig själv, men påminn dig ofta om att <strong>du kan mer än du tror</strong>!

<em>”Ansvarsfriskrivning”: Använd din analys till att rannsaka dig själv och försök matcha dig efter sökorden. Kom ihåg att du inte ska ljuga eller överskatta dig själv. Men efter att jag själv läst många CVn, kallat in på intervju och anställt folk så har jag lärt mig att många har svårt att ta för sig. Du kan mer än du tror! Våga visa det bara! </em><em>Lycka till med jobbsökandet!</em>

&nbsp;